VITA

Natus sum Bernardus Franzen-Swedelius a. d. XIII Kal. Mai.
Anno Domini MDCCCLXXXV prope Holmiam caput Sueciae, patre
Andrea F ranzen et matre Agnete Carlotta Catharina Swedelia, quorum
iuvat amborum adservare nomina. Mater me elementa docuit, deinde
ab incipiente anno decimo mandatus sum gymnasio urbis Mariae
dictae inter Suecos. Ab anno duodecimo usque ad septimum decimum
scholaris fui Scholae Carolinae Oerebrogiensisâ€š in quam urbem parentes
transmigrarunt. His annis paulatim imbutus sum amore litterarum
Latinarum Graecarumque praecipue apud virum doctissimum Lyth.
Post absolutum examen maturitatis ad universitatem profectus Upsa-
liensem, studiis deditus sum maxime philologieis magistris usus
Almquist Danielson Person, quibus viris doctissimis hoc modo agere
libet gratias. Annos natus viginti in American] transmigra-vi. Libe-
ralitate doctorum universitatis Columbiae Neo-Eboracensis brevi post
adventum adsecutus sum facultatem ibi persequendi-studia linguarum
Graecae et Latinae, docentibus Peck Egbert Lodge McCrea Olcott
Perry Wheeler Young omnibus de advena egente quoque modo
optime meritis, quorum ope et consilio quotidie multum adiutus hanc
operam consummavi.

 

