Aliquamdiu in studiis versatus grammaticis inveni opus esse
commentatione de vi et usu infinitivi apud Livium. Cum mihi deinde
in manus venisset P. Mennae de infinitivi apud Plinium Minorem usu
dissertatio Rostochiensis (MCMII), eius libelli dispositione adductus
perscrutari statui quis esset apud Livium usus infinitivi. Haud
ignorans autem commentatiunculam huius modi iam apparuisse hanc
operam occepi, sed sperans, si fieri possit, aliquid me additurum eis,
quae de hac re conscripserunt Draegerus Kiihnastius Riemannus
aliique. Quanti aestimanda sint additamenta velim sine ira et studio
diiudices.

In principio non videtur ab re esse, si de infinitivi natura pauca
praemittamus. Qua de re etsi diversae diu erant sententiae virorum
doctorum, nunc quidem inter plerosque convenit dativi facultatem
inesse infinitivo. Dativum autem cum constet in dialecto vedica signi-
ficare terminum in quem aliquis aut corporis aut animi motu fertur,
consentaneum est infinitivum post verba et externi et interni motus ad
finem significandum adhiberi. Ac re vera hic usus in antiqua latinitate
satis saepe invenitur. Ab hoc vero sensu plane videtur abhorrere is,
quo usurpatur infinitivus in constructione, quae vocatur accusativus
cum inf. coniunctus. De qua qui recentiore aetate scripserunt, par-
tim cum nomine artius coniungunt verbum regens, partim cum infi-
nitivo. Maxime autem eorum videtur probari sententia, qui non
omnes accusativi cum inf. coni. usus pares esse eodemque ternpore
ortos existimant, sed alios priores natos, alios posteriores ex analogia
priorum introductos. Imprimis in lingua graeca G. Curtius accusa-
tivum cum inf. coni. censet primo non esse adhibitum nisi post verba
efficiendi et dicendi, quae regere accusativum intelligamus ex prolepsi‚
quae vocatur, ad cetera autem verba, maxime ad impersonalia eandem
constructionem paulatim analogiae vi esse traslatam. Idem cadere
in linguam latinam vult Jolly neque dissentit Barthius‚ quia apud
poetas veteres scaenicos saepius post verba cogitandi, dicendi, cu-
piendi eadem quae in Gracco invenitur prolepsis. Hac vero ratione si
videtur ius reddi accusativo, non item infinitivo, nihil mirum esse
monet Barthius, si re vera infinitivus fuerit dativus aut omnino casus
quod idem verbum induerit accusativum obiecti quasi propioris et
dativum obiecti quasi remotioris. Hoc autem modo usurpatum esse

5

